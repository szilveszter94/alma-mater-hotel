<!doctype html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Document</title>
  </head>
  <style>
    .hazirend-section {
      padding: 4rem 2rem;
      background: #fdfdfd;
      max-width: 1000px;
      margin: 0 auto;
      font-family: "Raleway", sans-serif;
      color: #222;
    }

    .hazirend-section h2 {
      text-align: center;
      font-size: 2.5rem;
      margin-bottom: 2rem;
      color: var(--accent);
    }

    .hazirend-article {
      margin-bottom: 2rem;
      padding: 1.5rem 1rem;
      border-left: 4px solid var(--accent);
      background: #fff;
      border-radius: 8px;
      box-shadow: 0 2px 8px rgba(0, 0, 0, 0.05);
    }

    .hazirend-article h3 {
      font-size: 1.4rem;
      margin-bottom: 0.8rem;
      color: #111;
    }

    .hazirend-article p {
      line-height: 1.7;
      margin-bottom: 0.8rem;
    }

    /* Optional: responsive */
    @media (max-width: 768px) {
      .hazirend-section {
        padding: 3rem 1rem;
      }
      .hazirend-article {
        padding: 1rem;
      }
    }

    /* --- sticky navbar --- */
    .sticky-nav {
      position: sticky;
      display: flex;
      justify-content: center;
      top: 0;
      background: rgba(255, 255, 255, 0.7);
      backdrop-filter: blur(10px);
      -webkit-backdrop-filter: blur(10px);
      padding: 1rem 2.5rem;
      box-shadow: 0 2px 10px rgba(0, 0, 0, 0.1);
      z-index: 1000;
      margin: 0 auto;
      max-width: 900px;
      border-radius: 12px 12px 0 0;
    }

    .sticky-nav a {
      display: inline-block;
      text-decoration: none;
      color: #ffffff;
      background-color: #2f2f2f;
      font-weight: 500;
      padding: 0.6rem 1.2rem;
      border-radius: 8px;
      transition:
        background-color 0.3s,
        transform 0.2s;
    }

    .sticky-nav a:hover {
      background-color: #444444;
      transform: translateY(-2px);
    }

    .sticky-nav a:active {
      background-color: #1f1f1f;
      transform: translateY(0);
    }

    .sticky-nav a:hover {
      text-decoration: underline;
    }
  </style>
  <body>
    <nav class="sticky-nav">
      <a href="./#kapcsolat">← Vissza a Főoldalra</a>
    </nav>

    <main>
      <section id="hazirend" class="hazirend-section">
        <h2>Hostel HÁZIREND</h2>

        <div class="hazirend-content">
          <div class="hazirend-article">
            <h3>1. § Általános rendelkezések</h3>
            <p>
              1. A házirend a Hostelben lakó egyetemi hallgatókra, a különböző jogcímen tartósan és átmenetileg
              elhelyezettekre kötelezően érvényes.
            </p>
            <p>
              2. A felvételt nyert hallgatók épületen belüli elhelyezését az illetékes GFE Campus Kollégiumi Bizottság
              dönti el. Cserét indokolt esetén a hallgató kérvényezhet (írásban) a Hostel vezetőjénél. Önkényesen senki
              sem változtathatja meg az épületen belüli elhelyezését.
            </p>
            <p>
              3. A Hostel férőhelyeinek igénybevételére szóló „bérleti szerződés” 10 hónapra szól (szeptember – június).
              A bérleti jogviszony minkét fél részéről 60 napos felmondási idővel, a fenti időszak alatt megszüntethető.
              A hallgató általi felmondás, írásban (indoklással, igazolás bemutatásával) történhet, az egyetem illetékes
              képviselőjéhez címezve. A hallgató rendkívüli esemény bekövetkezése esetén (pl.: haláleset, hirtelen
              bekövetkezett rossz anyagi helyzet, stb…) azonnali felmondási kérelemmel fordulhat az illetékes
              képviselőhöz.
            </p>
            <p>
              4. A Hostel lakói belépőkártyát kapnak, mely a beléptető rendszeren való áthaladást, illetve a kijelölt
              apartmanba való bejutást biztosítja. A kártyát a biztonsági őr, vagy más jogosult személy felszólítására,
              fel kell mutatniuk, akár az épületen belül is. A belépőkártya másra át nem ruházható, az elvesztéséből
              fakadó következmények a hallgatót terhelik. A belépőkártya, sorszámmal ellátott, egyedi azonosításra
              alkalmas dokumentum.
            </p>
            <p>
              5. Belépőkártya hiányában a hallgatók, a Hostel területére nem léphetnek be. A lakó az egyetemmel kötött
              szerződés alapján a Hostelben csak a tanulmányi és vizsgaidőszakban lakhat, más időszakban a bentlakás
              külön rendelkezéshez van kötve.
            </p>
            <p>
              6. A Házirendet és a Szabályzatokat megsértő, a bérlőtársaival, vagy a Hostel bármely dolgozójával
              szembeni tiszteletlen, vagy durva, illetve a bérlőhöz méltatlan magatartás fegyelmi eljárást von maga után
              a GFE Fegyelmi Szabályzata szerint.
            </p>
            <p>
              7. Tilos minden olyan tevékenység, amely az ott lakók, és a Hostel környékén lakók nyugalmát bármilyen
              módon zavarja. A Hostel egész területén csak az általános emberi együttélési normákat és közösségi
              szellemet nem sértő magatartás, viselkedés engedhető meg. A Hostel területén tilos a különböző
              hallucinogén és kábító hatású anyagok (kábítószerek) fogyasztása és terjesztése, nyerészkedési céllal
              szerencsejáték, valamint az olyan magatartás, amely a szobatársakat szobájuk használatában zavarja,
              illetve a szoba elhagyására kényszeríti!
            </p>
            <p>
              8. A Hostel területén tilos alkoholt árusítani. Az ittas állapotban elkövetett fegyelemsértés azonnali
              kizárást von maga után. A Hostelben, engedély nélkül, semmilyen árusítási, kereskedelmi, üzleti
              tevékenység nem folytatható.
            </p>
            <p>
              9. A Hostel, illetve a Campus területén tilos a dohányzás! A dohányzási tilalom megszegése olyan súlyos
              fegyelmi vétségnek minősül, amely férőhely igénybevételének azonnali felfüggesztését, ún. azonnali hatályú
              rendkívüli felmondást von maga után. Az automata füst és tűzjelző berendezés a Hostel személyzetének
              akaratától függetlenül beindulhat. A riasztás leállításának és a helyreállítás költségeit, a füst vagy a
              tűz okozójának, illetve az érintett szoba lakóinak kell megtérítenie.
            </p>
            <p>
              10. A Hostellel szembeni bármilyen fizetési kötelezettséget a Hostel vezetése által meghatározott módon és
              időpontban kell teljesíteni. Amennyiben a befizetést, illetve annak igazolását, a lakó a bérleti
              szerződésben előírt határidőkre elmulasztja, az írásos felszólítást követően, 8 munkanapon belül
              kiköltözni köteles.
            </p>
          </div>

          <div class="hazirend-article">
            <h3>2. § Vagyonvédelem</h3>
            <p>
              1. A bérlő a szoba állapotáért és berendezési tárgyaiért teljes anyagi felelősséggel tartozik. (Kivéve, ha
              tőle független okokra visszavezethető károsodás történik.) Be- és kiköltözéskor a szobát és berendezési
              tárgyait át kell venni, illetve át kell adni.
            </p>
            <p>
              2. A bérlő köteles a Hostel épületének állagára vigyázni, a berendezést óvni, azokon engedély nélkül
              változást nem eszközölhet. A szándékos károkozó magatartás, illetve átalakítás következtében okozott kárt
              meg kell térítenie. A károkozó magatartás fegyelmi eljárás indítására ad alapot. A kártérítés mértékét
              minden esetben az üzemeltető határozza meg. Kártérítési és fegyelmi ügyekben csak az egyetem képviselője
              (kollégiumvezető) járhat el.
            </p>
            <p>
              3. A lakószobában csak olyan önálló díszítés engedélyezett, ami nem tesz kárt a szoba falában és
              bútorzatában, valamint nem ellenkezik a jó ízléssel. Minden egyéb dekoráció tilos!
            </p>
            <p>
              4. Leltári tárgyakat a szobából kivinni, más helyiségből közös területekről berendezési tárgyakat a
              szobába bevinni tilos. A szobába bevitt (TV Hifi torony, számítógép stb.) saját tulajdonú, nagy értékű
              eszközöket, berendezéseket a recepciónak be kell jelenteni, gyári számát le kell adni. Kivitelkor
              ugyancsak a recepció ad kiviteli engedélyt. A Hostel, a szobákban elhelyezett nagy értékű eszközökért,
              berendezésekért, valamint más személyes értéktárgyakért, felelősséggel nem tartozik.
            </p>
            <p>5. A Hostel tulajdonába lévő tárgyakat és eszközöket az épületből kivinni tilos.</p>
            <p>
              6. Műszaki hiba bejelentése a recepción történik, az erre a célra rendszeresített hibabejelentő füzet
              segítségével. A műszaki hiba megszüntetéséről az üzemeltető haladéktalanul gondoskodik.
            </p>
            <p>
              7. A gondatlanság, vagy szándékosság következtében keletkezett károk megtérítésére vonatkozóan, ha az
              intézmény és a károkozó nem tud megegyezni, a Ptk. rendelkezései az irányadóak.
            </p>
            <p>
              8. A szobájához minden bérlő külön mágneskártyával rendelkezik, amellyel „kiköltözéskor” köteles
              elszámolni. A kártya másra át nem ruházható. Elvesztéséből fakadó következmények (anyagi, fegyelmi,
              vagyonvédelmi stb.) a bérlőt terhelik. Az elvesztett vagy megrongált mágneskártya pótlására a bérlő
              köteles 3000,-Ft kártérítési díjat fizetni.
            </p>
            <p>
              9. A bérlő köteles a szemetet a szobájából naponta megfelelően zárt csomagolásban kivinni (úgy, hogy azzal
              a közös használati területeket nem szennyezi) és azt a kijelölt gyűjtőhelyre elhelyezni.
            </p>
          </div>

          <div class="hazirend-article">
            <h3>3. § Látogatók és vendégek fogadásának rendje</h3>
            <p>
              1. A Házirend ésszerű életritmushoz és a tanulmányi munka zavartalan végzéséhez igazodik. Ezért 23,00
              órától 7,00 óráig terjedően a pihenéshez, az alváshoz szükséges nyugalmat, vizsgaidőszakban a tanuláshoz
              szükséges csendet egész nap biztosítani kell. Így az emeleteken a szorgalmi időszakban 23,00 óra után,
              vizsgaidőszakban egész nap tilos minden hangoskodás! A Hostelben tartózkodó szállóvendégek minden nemű
              zavarása szigorúan tilos! A hostel előtti pihenőhelyen tartózkodók - különösen az esti-éjszakai órákban -
              kötelesek fokozottan figyelni arra, hogy a hostelben tartózkodókat tevékenységükkel ne zavarják.
            </p>
            <p>
              2. A Hostel közösségi, erkölcsi és anyagi biztonsága érdekében a nem a Hostelben lakó személyek – vendégek
              és látogatók – az épületbe való bejövetele, illetve behozása ellenőrzés alá esik. A vendégek, látogatók –
              az erre a célra rendszeresített kártyával léphetnek az épületbe – abban az esetben, ha a vendégfogadó is
              az épületben tartózkodik, és teljes anyagi és erkölcsi felelősséget vállal a vendégéért. Az idegen
              személyek 7,00 – 2 23,00 óra között tartózkodhatnak az épületben. Az olyan vendégeket és látogatókat, akik
              a Hostel Házirendjét megsértik, a kollégium vezetője a Hostelből meghatározott időre, vagy véglegesen
              kitilthatja. Az éjszakai vendégfogadáshoz (bent alvás esetén) a szobatárs beleegyezése szükséges.
            </p>
            <p>
              3. A Hostel lakója, ha látogatót, vagy vendéget fogad, belépőkártyáját és a vendég, látogató személyét
              hitelesen igazoló dokumentumát (hallgatói jogviszonnyal rendelkezők esetén diákigazolvány) átadja a
              recepciónak. A recepció az iratok átvétele után kiadja a belépési engedélyt, a vendégkártyát. A látogatás
              végén, a leadott igazolványok a recepción kérhetők vissza, illetve a vendégkártyát ekkor kell visszaadni.
            </p>
            <p>
              4. Vendégeknek a Hostel korlátozott számban, előzetes bejelentkezés mellett tud vendégszobát biztosítani.
            </p>
            <p>
              5. Abban az esetben, ha nincs üres apartman, a hallgatói férőhelyre a vendég elhelyezhető, amennyiben a
              szobatárs belegyezését adta, a vendéget fogadó a szükséges iratot (vendégfogadási nyilatkozatot)
              kitöltötte, a Hostel vezetőjével engedélyeztette, valamint a térítési díjat megfizette. Az
              engedélyeztetést, a tervezett vendégfogadás előtt 1 munkanappal szükséges kezdeményezni.
            </p>
            <p>6. A Hostelben folyamatos, 24 órás nyitva tartású recepció működik.</p>
            <p>7. Rendezvényeket a Hostel épületében 22,00 óráig be kell fejezni.</p>
            <p>
              8. A zárak engedély nélküli cseréje, javítása, mágneskártya, belépőkártya sokszorosítása súlyos fegyelmi
              vétség, azonnali kizárást von maga után.
            </p>
            <p>
              9. A bérlői jogviszonnyal járó jogok másra nem ruházhatóak át, jelenti az a kapott szolgáltatások egészét.
              Az ezzel való visszaélés, a bérlői jogviszony azonnali megszüntetését vonja maga után.
            </p>
          </div>

          <div class="hazirend-article">
            <h3>4. § Egyebek</h3>
            <p>
              1. A Hostel vezetője az igénylőkkel és a bérlőkkel szemben vétójoggal, úgynevezett kifogással élhet, ha
              olyan személyről van szó, aki korábban fegyelmi vétséget követett el, illetve aki nem kívánatos a
              Hostelben.
            </p>
            <p>
              2. A bérlői jogviszony megszűnése után a bérlőnek a lakószobát a Hostel által kijelölt személynek át kell
              adnia.
            </p>
            <p>
              3. Hirdetményeket csak a kijelölt helyekre (hirdetőtáblára) szabad kifüggeszteni. Külső hirdetések
              kifüggesztését, szórólapok, plakátok kihelyezését a Hostel vezetője engedélyezheti, amennyiben az
              intézmény érdekeit nem sérti. Engedély nélküli kifüggesztés esetén a hirdetményt eltávolítjuk.
            </p>
            <p>
              4. Az egyetem hallgatói saját ágyneműhuzatokat használnak, melynek tisztítását önállóan kell megoldani.
              Vendégek esetén, mosatási díj ellenében ágyneműt biztosítunk. Aki az ágyneműt nem megfelelő állapotban
              adja vissza, annak az ágynemű értékének megfelelő díjat kell fizetnie, amelyet a használhatatlan ágynemű
              pótlására fordítunk.
            </p>
            <p>
              5. A Hostel személyzete a rendszeresen ismétlődő szolgáltatásokat (takarítás, lakóegységek
              használati-műszaki felügyelete, tervszerű karbantartás) részletes ütemterv szerint végzi, mely minden
              lakószinten a lakók tájékoztatására kifüggesztésre kerül. A lakók az ütemtervben meghatározott időpontra
              kötelesek a lakóegységet az esedékes munkavégzésre alkalmas állapotba hozni, személyes tárgyaikat a
              szekrényükbe, a konyhai eszközöket a konyhaszekrénybe helyezni és lezárni. Ez különösen vonatkozik a
              takarítás feltételeinek biztosítására. A Hostel személyzete jogosult megtagadni a szolgáltatást azzal a
              lakóval szemben, illetve abban a lakóegységben, ahol a lakónak felróható okból a szolgáltatás feltételei
              nem állnak rendelkezésre, vagy azt méltánytalan körülmények között kellene teljesíteni.
            </p>
            <p>
              6. A Hostel recepciójában szolgálatban lévő személy, az üzemben tartó képviselője, valamint a Campus
              Kollégiumi Bizottság egy tagja szobaellenőrzéseket végezhetnek, a házirend betartásának ellenőrzésére
              jogosultak.
            </p>
            <p>
              7. Amennyiben a hallgató a Hostel területén szokatlan dolgokat észlel (lopás, idegen személy, baleset)
              köteles azonnal jelenteni a recepción.
            </p>
            <p>
              8. A bérlő köteles áttanulmányozni és betartani a Gál Ferenc Egyetem Hosteljének Házirendjét és egyéb
              szabályzatait. A szabályzatok nem ismerete nem mentesít a felelősségre vonás alól!
            </p>
            <p>9. A bentlakás azonnali felfüggesztését maga után vonó vétségek:</p>
            <ul>
              <li>Szándékos károkozás és a Házirend megsértése.</li>
              <li>Illegális vendég és látogató fogadása.</li>
              <li>Baleseti és tűzrendészeti szabályzat megsértése.</li>
              <li>Bárminemű lopás, személyi, vagy intézményi vagyon eltulajdonítása, rongálása.</li>
              <li>Telefonnal, internettel eltulajdonítás, átalakítás.</li>
              <li>Illegális vendég és látogató fogadása, valamint állatok bevitele és tartása.</li>
              <li>
                Fájlletöltő hálózatok, valamint torrent oldalak használata – ezen oldalakról való le és feltöltés.
              </li>
              <li>
                Saját testi épség szándékos veszélyeztetése, vagy baleset okozása. – A lakóegység ellenőrzésének
                szándékos akadályozása.
              </li>
              <li>A lakóegység ellenőrzésének szándékos akadályozása.</li>
              <li>Mágneskártyával, belépőkártyával való visszaélés.</li>
              <li>A lakóegység nem rendeltetésszerű használata.</li>
            </ul>
            <p>
              A Házirend betartása mindenkinek kötelező, melynek megsértése eljárást von maga után. Az eljárás függ
              attól, hogy azonnali hatályú felmondási ok következett-e be, vagy kisebb horderejű vétség, amely csak
              figyelmeztető jellegű. A vétségek kivizsgálását és megoldását 3 tagú Vizsgáló Bizottság végzi, melynek
              elnöke a Hostel referense, 1 fő a Campus Kollégiumi Bizottság titkára, 1 fő a kari Hallgatói Önkormányzat
              delegáltja. Fegyelmi eljárás esetén irányadó az egyetem Fegyelmi Szabályzata.
            </p>
            <p>Békéscsaba, 2025. január 1.</p>
          </div>
        </div>
      </section>
    </main>
  </body>
</html>
